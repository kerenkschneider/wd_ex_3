<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="icon" href="assets/logo/logo_no_text_no_bg.png" type="image/x-icon">
    <title>שהאחרון יכבה את האור - כתב עת בצלאל</title>
    <link rel="stylesheet" href="style.css">
</head>
<body>
    <div class="page_container">

        <!-- full size: fixed on the top right -->
        <!-- mobile size: sticky on top (and change it from list to dropdown) -->
        <div class="sidebar_container">
            <div class="logo_container">
                <img src="assets/logo/logo.png" alt="logo" class="logo">
            </div>
            <div class="links_container">
                <ul class="menu_link_list">
                    <li><a href="https://www.example.com" class="menu_link">אודות |</a></li>
                    <li><a href="https://www.example.com" class="menu_link"> <span  class = "menu_link_choosen">כניסה לגליון </span>|</a></li>
                    <li><a href="https://www.example.com" class="menu_link">גליונות קודמים |</a></li>
                    <li><a href="https://www.example.com" class="menu_link">התקנת מאמר |</a></li>
                    <li><a href="https://www.example.com" class="menu_link">היסטוריה ותיאוריה: הפרוטוקולים |</a></li>
                    <li><a href="https://www.example.com" class="menu_link">הספר השנתי |</a></li>
                    <li><a href="https://www.example.com" class="menu_link">קול קורא |</a></li>
                    <li><a href="https://www.example.com" class="menu_link">צרו קשר |</a></li>
                    <li><a href="https://www.example.com" class="menu_link">הילקוט |</a></li>
                </ul>
            </div>
        </div>

         <!-- full size: fixed bg on all the width -->
        <div class="headline_container">
            <h1>שהאחרון יכבה את האור</h1>
            <h1>המופע "הערבי האחרון" כניסוי אמנותי בהאצה </h1>
            <div class="main_auther">
                <h2 class="auther_headline">עידו פוקס וטל בן צבי</h2>
                <p class="auther_text">עידו פוקס הוא דוקטורנט בבית הספר למדעי התרבות באוניברסיטת תל אביב. הדוקטורט שלו עוסק בניסוחים שונים של שאלת השיבה בספרות הפלסטינית מתוך גישה ביקורתית והשוואתית.

                    טל בן צבי היא חוקרת תרבות ואוצרת של אמנות עכשווית, מרצה בכירה בבצלאל אקדמיה לאמנות ועיצוב ירושלים. ספריה 'סַבְּרָה: ייצוגי הנכבה באמנות הפלסטינית בישראל' (2014) ו'עבודת העדות: אמנות התיאטרון והמיצג של סמדר יערון' (2024) ראו אור בהוצאת רסלינג.</p>
            </div>
        </div>

        <div class="main_section_container">
            <br><br><br><br><br><br><br><br><br><br><br><br><br><br><br><br>
            <!-- full size: some kind of flex maybe? or with float thingy -->
            <div class="main_section_text_container">
                <h3><span class="bullet">*</span> תקציר</h3>
                <div class="text_container">
                    <div class="main_text">
                        <p>מאמר זה בוחן את המופע של סמדר יערון ״הערבי האחרון״ (2017) ומבקש לראות בו ניסוי אמנותי בהאצה של תהליכים פוליטיים אלימים אגב שימוש בדמיון הפוליטי האצור במעשה היצירתי הביקורתי. המופע מוצג במאמר בפרוטרוט ומנותח על רקע מחשבת ההאצה (Accelerationism), גישה פוליטית ביקורתית שמופנית בדרך כלל כלפי מגמותיו של הקפיטליזם הנאו-ליברלי אבל מתועלת כאן לביקורת הקולוניאליזם ההתיישבותי והגיון המחיקה וההאחדה האתניות המניע אותו. הטענה היא כי המופע "הערבי האחרון" שמוצגות בו זו אחר זו הצעות חוק ישראליות המכוונות נגד האוכלוסייה הפלסטינית במתכונת של "שירה בציבור" ובהשתתפות הקהל, וסופו סילוק השחקנים ועובדי התיאטרון הפלסטינים מן האולם, מייצר ניסוי אמנותי בהאצה שמאפשר להתוודע אל תכליתה הסופית של מגמת החקיקה ואל השלכותיה אבל גם להכיר בביטוין של מגמות ההפרדה וההיפרדות בתוך התיאטרון הישראלי עצמו.</p>
                    </div>
                </div>
                <h3><span class="bullet">*</span> מבוא: לקראת האצה</h3>
                <div class="text_container">
                    <div class="main_text">
                        <p>המופע ״הערבי האחרון״ (2017) של היוצרת סמדר יערון בבימוי משותף עם נטלי תורג'מן ומייסרה מסרי ובהפקת המרכז לתיאטרון עכו נפתח בשירה משותפת של יערון על הבמה ושל הקהל באולם, בליוויו של זיוואר בהלול על הקלידים: יחד הם שרים ״בלי נאמנות אין אזרחות״.1 בתום הדקלום הקצר של הסיסמה המבטאת את רוחה של הצעת התיקון לחוק התרבות והאמנות שהייתה מונחת באותה עת על סדר היום של הכנסת יערון מברכת על ההצטרפות לשירה המשותפת של הצעות חוק ישראליות נבחרות שהיא מבצעת זה שנים. "אין לי ספק", היא מציינת, "שכשאנחנו שרים יחד מ-2011 זה רק עוזר להצעות החוק הנפלאות להתקבל״. האמירה האירונית מתקבלת בקהל בצחוק.</p>
                        <p>עם התקדמות המופע מתברר כי הוא עוסק בהצטברות מואצת של מהלכי חקיקה ישראליים המכוונים נגד האוכלוסייה הערבית בישראל ונגד הזהות הפלסטינית. ״חוק הנכבה״, ״חוק ההסדרה״, ״חוק המואזין״ ו״חוק הנאמנות בתרבות״ מוזכרים זה אחר זה, והמציגים – תחילה רק יערון בליווי בהלול ואחר כך מצטרפים אליהם על הבמה מייסרה מסרי וביתו מריה מסרי – שרים קטעים מולחנים מתוך נוסחיהם של הצעות החוק והחוקים. לקראת סוף המופע מוצגים שני חוקים נוספים בגרסה מולחנת, והפעם חוקים ממוצאים: ״חוק איסור התבוללות״ ו״חוק הגירוש״. חלקו השני של המופע מכניס אפוא למופע ממד של המצאה ומתמקד בתכליות החוקים כולם: הפרדה והיפרדות.2 המופע הופך למעין טקס היפרדות ופרידה של יערון והקהל – ובמישור סמלי יותר, של התיאטרון הישראלי כולו – מן הפלסטינים. הפרידה היא מן השחקנים הפלסטינים – בהלול ומייסרה ומריה מסרי – אבל גם מכל עובדי התיאטרון הפלסטינים, שכולם עוזבים את האולם ומותירים את יערון לבדה על הבמה ואת האולם חשוך. מילים – אותן מילים מולחנות שבהן נפתח המופע – הופכות אפוא למעשים. יוצא שהמופע "הערבי האחרון" אינו אלא ניסוי אמנותי בהאצה של תהליכים פוליטיים אלימים אגב שימוש בדמיון הפוליטי האצור במעשה היצירתי הביקורתי.</p>
                        <p>במאמר זה נבקש לבחון את המופע של יערון ושותפיה על רקע התאוריה וההיסטוריה של הקולוניאליזם ההתיישבותי ובהקשר הספציפי של ישראל-פלסטין. אריז' סבאע'-ח'ורי מציינת כי "פרדיגמת הקולוניאליזם ההתיישבותי איננה תאוריה מגובשת אלא מסגרת פרשנית של אנלוגיות היסטוריות מצטברות״.3 מסגרת פרשנית זו, על כל גווניה ומנעד האנלוגיות ההיסטוריות המשמשות אותה, מבקשת לנתח אופן מובחן של שליטה קולוניאלית.4 פרדיגמת הקולוניאליזם ההתיישבותי מבחינה בין אופן שליטה זה ובין אופני השליטה בפרדיגמות קולוניאליות אחרות ומעמידה במרכזה את היחסים בין האוכלוסייה המתיישבת ובין האוכלוסייה הילידית. פטריק וולף טוען כי להבדיל מן הקולוניאליזם ה״קלאסי״, אשר מטרתו היא שליטה בכוח עבודה וניצול המשאבים בקולוניה לטובת מדינת האם, מטרה מרכזית של הקולוניאליזם ההתיישבותי היא השתלטות מלאה על הטריטוריה, כלומר על האדמה ועל משאביה.5 הטריטוריה משמשת את הקולוניאליזם ההתיישבותי לשיכון האוכלוסייה המתיישבת. היות שעל אדמה זו קיימת אוכלוסייה, יש הכרח בהחלפת האוכלוסייה הילידית באוכלוסייה המתיישבת. על כן, כפי שטוען וולף, במרכז הקולוניאליזם ההתיישבותי עומד ״הגיון המחיקה״ – קרי מחיקתה של האוכלוסייה הילידית.6</p>
                        <p>מחקרים רבים מגלים בתנועה הציונית ובמדינת ישראל מאפיינים של קולוניאליזם התיישבותי – כמה מן המחקרים האלו נערכו לפני התבססותה של פרדיגמת הקולוניאליזם ההתיישבותי בשדה המחקר, ואילו אחרים נערכו כבר בתוך הפרדיגמה הזאת.7 מחקרים אלה מצביעים על שאיפה להחלפה של האוכלוסייה שעומדת בבסיס התנועה הציונית והלאומיות הישראלית. למעשה אפשר להבחין בשאיפה זו בקרב התנועה הציונית גם בלי לראות בה גילום של הקולוניאליזם ההתיישבותי. בשיר בשיר ועמוס גולדברג, המזהים בכל מדינת לאום מודרנית את השאיפה להאחדה אתנית של האוכלוסייה ומייחסים את השאיפה הזאת לציונות ביתר שאת, טוענים כך:</p>
                        <p>במידה רבה אימצה הציונות, או לפחות הזרם המרכזי בתוכה, את דגם הלאומיות האתנוצנטרי ה(מזרח-)אירופי במהלך המאבק עם הפלסטינים למן אמצע שנות השלושים. לאומיות מסוג זה עסוקה כל העת בהגדרת זהותה האתנית של מדינת הלאום ובמפעלי ההומוגניזציה האתנית שלה. [...] בהקשרים אלו הפך האחר הלא יהודי, דהיינו הפלסטיני, לאיום על עצם הלגיטימיות של הריבונות היהודית מצד אחד, ולמטרד אתני מצד אחר. לוגיקת הטיהור המודרני, במיוחד בעת מלחמה וקונפליקט דמים מתמשך, גזרה עליו כמעט באופן בלתי נמנע את תוצאת הנכבה.8</p>
                        <p>שאיפה זו להאחדה אתנית דורשת את היעלמותה של האוכלוסייה האחרת, אם באמצעות גירוש (פסיבי או אקטיבי) ואם באופני הטמעה.</p>
                        <p>אולם, כפי שהראו חוקרות ומבקרות של הקולוניאליזם ההתיישבותי ושל המקרה הישראלי-פלסטיני, ובהן נדירה שלהוב-קיבורקיאן וג'סביר פואר, השליטה הישראלית באוכלוסייה הפלסטינית אינה פועלת רק על פי הגיון המחיקה. בעוד הניצול של כוח העבודה הפלסטיני בגדה המערבית, ברצועת עזה ובגבולות הקו הירוק קטן מהופעותיו של ניצול דומה בקולוניאליזם האירופי והאמריקני, הוא אינו מבוטל. נוסף על כך, אפשר להבחין באופני שליטה באוכלוסייה הפלסטינית שמבוססים על מנגנונים של פחד, של חולי וחוב, של כליאה ועוד.9 צורות שליטה אלו, המתקיימות לצד התנועה למחיקת האוכלוסייה הפלסטינית, מותירות את האוכלוסייה הזאת על כנה אבל בה בעת ממררות את חייה.</p>
                        <p>אף שנהוג להצביע על הנכבה, האסון אשר פקד את האוכלוסייה הערבית בפלשתינה המנדטורית במלחמת 1948, כעל נקודת השבר בתודעה הפלסטינית ובמרקם החברתי הפלסטיני,10 שבר זה לא חלף מן העולם, והוא מעמיק והולך. על פי המשגות פלסטיניות עכשוויות של הנכבה, ועל רקע הפרדיגמה של הקולוניאליזם ההתיישבותי הרואה בפעולה הקולוניאלית תהליך ולא אירוע,11 הנכבה עודנה נמשכת.12 בתוך תהליך מתמשך זה אפשר למנות את מניעת השיבה של פליטים פלסטינים לבתיהם בניגוד לאמנות בין-לאומיות,13 את העקירה של פלסטינים מבתיהם ומאדמותיהם החל ב-1948, המשך בכיבוש הגדה המערבית ב-1967 וכלה בעקירה הנמשכת של קהילות מאדמותיהן על פי מדיניות ממשלתית, את האפליה המשפטית הממושכת, שדומה כי רק מתגברת בעשורים האחרונים, ועוד. כלומר האסון הפלסטיני של 1948 אינו רגע חולף בעבר כי אם הווה מתמשך אשר סופו אינו ידוע.</p>
                        <p>בהווה פלסטיני זה, שמוריס עביליני מכנה אותו "הווה סיזיפי" או ״הווה אסוני״,14 המציאות נותרת במצב של החמרה מתמדת וחוסר הכרעה. על כן ניסיונותיהם של כוחות הסיוע ההומניטריים להאט את פעולתם של הכוחות האלימים המנסים להביא למחיקתה של פלסטין בישראל-פלסטין, ולא להביא להפסקתה המוחלטת, אינם מועילים בהכרח – לא רק כי רבים מניסיונות הסיוע הבין-לאומיים לאוכלוסייה הפלסטינית משתתפים בהעמקת השליטה הגזעית באוכלוסייה הילידית,15 אלא גם כי ההאטה של תהליך המחיקה משרתת במידה מסוימת את האינטרסים של הכוחות השליטים, שכן כדברי דרידה דחייתו המתמדת של החוק מגשימה בד בבד את החלתו המתמדת.16</p>
                        <p>אל מול ההאטה, הדחייה של הדין וההווה המתמשך המתבטאים באלימות כלפי האוכלוסייה הנשלטת ברצוננו להעמיד לבחינה את מחשבת ההאצה (Accelerationism). מחשבת ההאצה נטועה בהגות הנאו-מרקסיסטית של המחצית השנייה של המאה ה-20 וזכתה לניסוחים רבים בשני העשורים האחרונים. במרכז מרביתם של ניסוחיה עומד העיסוק בקפיטליזם המודרני והשאיפה להאיץ את תהליכיו, מתוך מחשבה פוליטית שמאלית כי מהלך כזה לא יחזק את המערך הקפיטליסטי אלא דווקא יתנגד לו.17 לדברי סטיבן שבירו, הטענה כי במחשבת ההאצה טמונה התנגדות מתבססת על ההנחה כי ״הדרך היחידה לצאת מדבר (way out) היא דרך הדבר עצמו (way through). כדי להתגבר על הקפיטליזם הנאו-ליברלי הגלובלי, עלינו לרוקן אותו עד תומו, לדחוק אותו לנקודה הקיצונית ביותר שלו, ללכת בעקבותיו עד לתוצאות הרחוקות והמוזרות ביותר שלו".18 מחשבת ההאצה מזהה את כוחו של הקפיטליזם המודרני בהתייחסות שלו אל מצב המשבר. כך אומר שבירו:</p>
                        <p>אנו מוצאים את עצמנו שוב ושוב במה שאפשר לכנותו "מצב של משבר". אולם יש בזה פרדוקס. משבר – כלכלי, אקולוגי או פוליטי – הוא נקודת מפנה, קרע פתאומי, רגע חד ומיידי של חשבון נפש. אולם לנו, היום, היה המשבר למצב כרוני וקבוע כמדומה. אנו חיים, כבאוקסימורון, במצב תמידי של טלטלה וסתירה שלעולם אינו נפתר. משברים לעולם אינם מסתיימים; במקום זאת הם נדחים ללא סוף וללא הגבלה.19</p>
                        <p>תנועת ההאצה מבקשת אפוא לצאת ממצב המשבר האינסופי באמצעות הכרעה, ולא בדחייתה. כדי להגיע לנקודת ההכרעה, ובניגוד לטענתה המפורסמת של אודרי לורד,20 יש להשתמש בכלי האדון. אך שימוש זה אינו מחקה את אופן שימושו של האדון בכליו שלו אלא מגביר את עוצמת השימוש. בפסקה ידועה מספרם של ז׳יל דלז ופליקס גואטרי 'אנטי-אדיפוס', המוזכרת לא פעם כבסיס למחשבת ההאצה, הם כותבים:</p>
                        <p>אבל מהו הנתיב המהפכני? האם קיים נתיב כזה? לסגת מן השוק העולמי כפי שמייעץ סמיר אמין למדינות העולם השלישי בתחייה מוזרה של "הפתרון הכלכלי" הפשיסטי? או אולי דווקא ללכת בכיוון ההפוך? כלומר להמשיך הלאה בתנועת השוק – תנועה של פיצוח ושל דה-טריטוריאליזציה? שכן אפשר שהזרמים עדיין לא עברו מספיק דה-טריטוריאליזציה, לא פוצחו די הצורך מנקודת מבטם של עיון ומעשה בעלי אופי סכיזופרני ביותר. לא לסגת מן התהליך, אלא להמשיך הלאה, "להאיץ את התהליך", בניסוחו של ניטשה: בעניין זה האמת היא שעוד לא ראינו דבר.21</p>
                        <p>שבירו מזהיר מפני הסכנות הגלומות בהתמסרות להאצה עצמה ולא למטרתה – יציאה מתוך הווה מתמשך של ניצול ואי-שוויון – וטוען כי את מחשבת ההאצה יש לתרגם בראש ובראשונה לפעולה אסתטית.22 בעיניו האמנות הספקולטיבית, ובייחוד הספרות הבדיונית, היא השדה המתאים לפעולות האצה אסתטיות. פעולות אלו יבקשו לבחון את האפשרויות לדמיין עתיד שונה מתוך האצתם של תהליכי המשבר.</p>
                        <p>במובן זה ההאצה היא רגע של דמיון פוליטי ושל ביקורת. דמיון פוליטי, על פי נורמה מוסי, הוא ״פעולה שמבקשת לראות מעבר למה שישנו ולהקשיב בקשב מיוחד לסיפורים של המקום״.23 פעולה זו נעשית ״התנגדות שיוצרת דימויים חדשים ואלטרנטיביים לעבר, להווה, לעתיד וליחסים ביניהם״.24 לשיטתה של מוסי, אמנות הפונה אל העתיד יכולה לבטא את הדמיון הפוליטי. הבחינה של עתיד מדומיין פותחת אפשרות ״למחקר ודיון על אפשרויות קיום אחרות״.25 עתיד זה, בשל היותו כרוך ברגע ההיסטורי שממנו הוא יוצא, מסוגל לבקר את הרגע הפוליטי העכשווי, ובמקרה של ההאצה – את תנאי ההווה המתמשך.</p>
                        <p>בעקבות דברים אלו נבקש לבחון את הצגתה של יערון כניסוי אמנותי בהאצה, אשר מוביל לביקורת של ההווה הישראלי-פלסטיני ובפרט של הביטוי שלו בתיאטרון הישראלי. להבדיל ממסגרת המחשבה הנפוצה של תנועת ההאצה – הקפיטליזם הנאו-ליברלי וההתנגדות לו – כאן מדובר לדידנו בהאצה של הקולוניאליזם ההתיישבותי ושל חוקיו, כלומר האצה מוחלטת של ההיגיון של המחיקה ושל האחידות האתניות כפי שהוא בא לידי ביטוי בסדרה של הצעות חוק לאומניות וגזעניות מסיתות ומדירות.</p>
                        <p>החוקים האמיתיים והמדומיינים המוצגים במופע מבקשים ליצור הפרדה והיפרדות בתחומיה המדיניים של ישראל. המופע "הערבי האחרון" עושה שימוש מטונימי במרכיבים המוסכמים של התיאטרון (אולם, נוכחות ואי-נוכחות על הבמה, הארה והחשכה) ובחלל של התיאטרון המסוים שבו המופע הועלה (בתיאטרון עכו, בתיאטרון תמונע ובתיאטרון יפו), ובעזרת טכניקת ההאצה מצליח להעיד בחדות נוקבת על תהליכי ההפרדה וההיפרדות המתחוללים במרחב הישראלי ועל תוצאתם המשוערת ובד בבד לבצע את התהליכים האלה עצמם במחווה רלפקסיבית ומטלטלת משלו, המתבטאת בהתפנות מרצון של "הערבי האחרון" מן התיאטרון – ובמשתמע גם מן המרחב הישראלי.</p>
                    </div>
                </div>
                <h3><span class="bullet">*</span> תקציר</h3>
                <div class="text_container">
                    <div class="main_text">
                        <p>מאמר זה בוחן את המופע של סמדר יערון ״הערבי האחרון״ (2017) ומבקש לראות בו ניסוי אמנותי בהאצה של תהליכים פוליטיים אלימים אגב שימוש בדמיון הפוליטי האצור במעשה היצירתי הביקורתי. המופע מוצג במאמר בפרוטרוט ומנותח על רקע מחשבת ההאצה (Accelerationism), גישה פוליטית ביקורתית שמופנית בדרך כלל כלפי מגמותיו של הקפיטליזם הנאו-ליברלי אבל מתועלת כאן לביקורת הקולוניאליזם ההתיישבותי והגיון המחיקה וההאחדה האתניות המניע אותו. הטענה היא כי המופע "הערבי האחרון" שמוצגות בו זו אחר זו הצעות חוק ישראליות המכוונות נגד האוכלוסייה הפלסטינית במתכונת של "שירה בציבור" ובהשתתפות הקהל, וסופו סילוק השחקנים ועובדי התיאטרון הפלסטינים מן האולם, מייצר ניסוי אמנותי בהאצה שמאפשר להתוודע אל תכליתה הסופית של מגמת החקיקה ואל השלכותיה אבל גם להכיר בביטוין של מגמות ההפרדה וההיפרדות בתוך התיאטרון הישראלי עצמו.</p>
                    </div>
                </div>
                <h3><span class="bullet">*</span> תקציר</h3>
                <div class="text_container">
                    <div class="main_text">
                        <p>מאמר זה בוחן את המופע של סמדר יערון ״הערבי האחרון״ (2017) ומבקש לראות בו ניסוי אמנותי בהאצה של תהליכים פוליטיים אלימים אגב שימוש בדמיון הפוליטי האצור במעשה היצירתי הביקורתי. המופע מוצג במאמר בפרוטרוט ומנותח על רקע מחשבת ההאצה (Accelerationism), גישה פוליטית ביקורתית שמופנית בדרך כלל כלפי מגמותיו של הקפיטליזם הנאו-ליברלי אבל מתועלת כאן לביקורת הקולוניאליזם ההתיישבותי והגיון המחיקה וההאחדה האתניות המניע אותו. הטענה היא כי המופע "הערבי האחרון" שמוצגות בו זו אחר זו הצעות חוק ישראליות המכוונות נגד האוכלוסייה הפלסטינית במתכונת של "שירה בציבור" ובהשתתפות הקהל, וסופו סילוק השחקנים ועובדי התיאטרון הפלסטינים מן האולם, מייצר ניסוי אמנותי בהאצה שמאפשר להתוודע אל תכליתה הסופית של מגמת החקיקה ואל השלכותיה אבל גם להכיר בביטוין של מגמות ההפרדה וההיפרדות בתוך התיאטרון הישראלי עצמו.</p>
                    </div>
                </div>
            </div>
        </div>

    </div>
</body>
</html>